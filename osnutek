### Raziskovanje družbenih dinamik v ZDA: Vpliv legalizacije konoplje na brezdomstvo in dobro počutje prebivalcev

Avtorji: Matej, Valerija, Črt

### 1.  OPIS PROBLEMA
Projekt predstavlja temeljito analizo družbenih dinamik v ZDA, s poudarkom na razmerju med legalizacijo konoplje, stopnjo brezdomstva ter drugimi ključnimi kazalniki dobrega počutja prebivalcev. Brezdomstvo je pomemben socialni problem, ki ga države po vsem svetu poskušajo reševati, medtem ko se v ZDA legalizacija konoplje hitro širi, kar ima lahko pomembne družbene posledice. Raziskujemo, kako ta dva pojava vplivata drug na drugega ter na širše družbene in gospodarske razmere v različnih zveznih državah.

### 2. POMEMBNEJŠI CILJI/VPRAŠANJA
Pomembnejša vprašanja in cilji analize:

- Kako se je stopnja brezdomstva spreminjala v obdobju med leti 2007 in 2022 v različnih zveznih državah ZDA?
- Kakšna je povezava med stopnjo brezdomstva ter procesom legalizacije konoplje v posameznih zveznih državah?
- Ali obstaja statistično pomembna korelacija med stopnjo brezdomstva, legalizacijo konoplje in kazalniki sreče prebivalcev?
- Kakšen je vpliv stopnje brezdomstva na ravni kriminala v različnih delih ZDA in ali obstaja povezava z legalizacijo konoplje?
- Kako se stopnja brezdomstva spreminja glede na gibanje cen nepremičnin in ali so cedne nepremičnin v povezavi z legalizacijo konoplje?

### 3. VIRI IN OBLIKE PODATKOV

Vir podatkov za analizo trendov brezdomstva v ZDA in povezave z legalizacijo marihuane ter socioekonomskimi dejavniki vključuje več virov podatkov:

1. 2007-2022 Homeless Populations by State: Podatki so v obliki Excelove datoteke, ki vsebuje informacije o brezdomstvu v ZDA po zveznih državah za obdobje med leti 2007 in 2022. Datoteka vsebuje številke, ki prikazujejo število brezdomcev v vsaki zvezni državi v danem obdobju.
2. MJBizDaily: Gre za spletni vir, kjer so informacije predstavljene v besedilni obliki. Ta vir zagotavlja podatke o tem, kateri zvezni državi v ZDA imajo legalizirano uporabo konoplje in kdaj.
3. OECD.Stat: Podatki so dostopni prek platforme OECD.Stat in so predstavljeni v obliki tabel. Ta vir zagotavlja podatke o cenah nepremičnin v ZDA, ki so pomembni za analizo vpliva stanovanjskih cen na stopnjo brezdomstva.
4. World Database of Happiness: Informacije so predstavljene v obliki spletnega vira, kjer so rezultati predstavljeni v besedilni in tabelarni obliki. Ta vir prinaša informacije o sreči prebivalcev, ki lahko služi kot kazalnik kakovosti življenja.
5. State Crime Dataset (CORGIS Datasets Project): Podatki so na voljo v obliki CSV datotek, ki so dostopne prek spletne strani CORGIS Datasets Project. Ta vir prinaša informacije o kriminalu v zveznih državah ZDA, ki lahko služijo kot dodaten indikator za kvaliteto življenja in pomagajo pri analizi povezav med stopnjo brezdomstva, legalizacijo marihuane ter socioekonomskimi dejavniki.
6. Možne še drugi podatki v povezavi z zdravjem, drugi podatki o kakovosti življenja...
